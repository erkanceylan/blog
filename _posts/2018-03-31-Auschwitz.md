---
layout: post
title:  "Auschwitz"
author: erkan
categories: [ Gezi ]
image: 'assets/images/aus-2.jpg'
featured: false
---

Siz değerli okurlarıma söz verdiğim ama yazmakta geç kaldığım bir konu; Auschwitz. Krakow’un Oswiecim bölgesinde II.Dünya Savaşı sırasında Naziler tarafından kurulan bir yahudi toplama kampı.

Yazım boyunca Almanlardan ziyade Naziler kelimesini kullanmayı uygun gördüm. Çünkü burada yapılanlar hiç bir milletin sahip olamayacağı iğrenç sapık bir zihniyetin ürünü. 

Tarihi olayları incelerken, o olayları tetikleyen daha önceki olaylar, sebep ve sonuçlarıyla masaya yatırılır. Bu yöntemle gerçekleşen olaylara mantıksal açıklamalar bulunur. Hitler 1932 yılında izlediği nasyonel sosyelist(ırkçı) politikayla, ekonomik krizlerden boğulan, aç Alman halkının desteğiyle iktidara geldi. İlk icraati parlamento binasını yakmak ve komünistleri hapse atmak oldu. Kurmak istediği faşist düzenin temellerini anında attı ve dünyayı büyük bir ateşe sürükledi.

![Adolf-Hitler](https://user-images.githubusercontent.com/9788440/39761019-9c57dc36-52df-11e8-930b-097b88b0436a.jpg)

Hitler’in önlenemeyen yükselişi ve artan özgüveni, Dünya’yı 2.büyük savaşa sürükledi. Açgözlü Hitler önce Polonya’yı ve sonra çeşitli avrupa ülkelerini art arda işgal etti.

İşgallere karşı bir dünya savaşı daha istemeyen batı ülkeleri başlangıçta doğru düzgün bir tepki gösteremezken, Hitler aynı zamanda çok büyük bir insanlık suçuna imza atmaya hazırlanıyordu. İşgal ettiği ülkelerdeki yahudi nüfusu tespit ediyor, hepsinin mallarını elinden alıyor ve evlerinden toplayarak, çalışma(toplama) kamplarına götürüyordu. Aushwitz de bu amaçla yapılan toplama kamplarından biriydi.

Hitler’in neden bu kadar yahudi düşmanı olduğu konusunda çeşitli fikirler olmakla birlikte, hakim görüş yahudileri, ekonomik krizin sebebi olarak görmesi. 19. yüzyılda ve 20.yüzyılın başlarında sanayi devrimiyle birlikte zenginler daha fazla zengin fakirler daha fazla zengin olmaya başlamıştı. Orta çağdan itibaren avrupada halklar tarımla geçimini sağlarken, toprak sahibi yapılmayan yahudiler sürekli ticaretle uğraşmışlardı. Bu zorunluluğun onlara evrimsel bir yetenek kazandırdığı bir gerçek. Sürekli hesap kitap işleriyle uğraşan yahudi ırkının kafası matematiğe ve haliyle ekonomiye de iyi basıyordu. Şuanda da dünyada büyük servetlere sahip olan yahudileri kanıt olarak gösterebiliriz.(Amerikanın milyarderlerinin yüzde 10’u, nüfus anlamında 1000’de 1 bile olmayan yahudilerden oluştuğunu okumuştum. Kaynağı hatırlayamıyorum.) Büyük buhran zamanlarında Almanya’nın da maddi anlamda zenginleri yahudiler ve büyük yahudi bankalarıydı. Hitler’in hem bu sebeple hem de ağır katolik görüşleri nedeniyle kendileriyle aynı dine inanmayan yahudilerden büyük bir nefret duyduğu bilinmekteydi.

Auschwitz kampı dünya üzerindeki en büyük insan katliamlarından birinin yapıldığı bir yer. Auschwitz-Birkenau'ya tüm Avrupa'dan 1,3 milyon insan yerleştirilmiş.1 milyonu Yahudi olmak üzere 1,1 milyon insanın öldürüldüğü tahmin edilmektedir. Yaklaşık 900.000 kişi kampa geldikleri anda doğrudan gaz odalarına gönderilmiş ya da vurularak öldürülmüş. Kalan 200.000 kişi, hastalık, eksik beslenme, kötü muamele, tıbbi deneyler nedeniyle ve daha sonra gönderildikleri gaz odalarında ölmüştür. Ortalama 6 ay içinde ölen tutsaklar, en ağır şartlarda günde en az 10 saat çalıştırıldılar. Gaz odalarına gönderilirken, saç kesme, ceset toplama, yakma gibi işlemleri de yine kendileri yapıyorlardı.

![Calismak-Insani-Ozgurlestirir](https://user-images.githubusercontent.com/9788440/32450499-a3a84508-c314-11e7-96c7-77e4edbc8cf6.jpg)

Auschwitz kampının kapısı bu, “Çalışmak insanı özgürleştirir” yazısı. Özgürleşmeyeceklerini bilen insanların, sonu ölümlerle biten yolculuklarının son durağı.

![Dikenli-Teller](https://user-images.githubusercontent.com/9788440/32450510-ab4fa062-c314-11e7-9123-9ca5e288e935.jpg)

İnsanların kamptan kaçmasını engellemek için içerisinden yüksek voltlu elektrik geçirilen dikenli teller. Pekçoğunun bir umut kaçmayı planladığı ama aşamadığı engel.

![Dikenli-Teller-2](https://user-images.githubusercontent.com/9788440/40178271-b2df243a-59e9-11e8-9809-1133b3734adc.jpg)


![Samanlı-Oda](https://user-images.githubusercontent.com/9788440/40178281-bfcb3076-59e9-11e8-9ae3-371d97f70104.jpg)

Kampa yeni gelen insanlar, yeterli yatak olmadığı için, zeminine saman serilmiş odalarda yatırılıyorlarmış. Taaki yatakta yatma ayrıcalığına sahip birileri ölene dek. 

![Katil-Doktor](https://user-images.githubusercontent.com/9788440/40178268-b1615aba-59e9-11e8-9bb4-bf927c1f94dd.jpg)
Resimde görülen kişi Auschwitz kampının katil doktoru ...
Kamptaki insanlar üzerinde çılgın deneyler yapmış. Tipi bile korkutucu değil mi?

![Ceset-Yakma-Odalari](https://user-images.githubusercontent.com/9788440/32450518-afb1c590-c314-11e7-8d68-845590407901.jpg)
Auschwitz'de her gün yüzlerce kişi hayatını kaybeder, ve bu ölüler kampta yaşayan diğer mahkumlar tarafından bu odalarda yakılırlarmış. Almanlar canlı yada ölü hiçbir yahudiye el sürmezmiş. Alman askerine dokunmak ölüm sebebiymiş.

