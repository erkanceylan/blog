---
layout: post
title:  "Toplum Psikolojisinin Karadelikleri - 2"
author: erkan
categories: [ Psikoloji ]
image: https://user-images.githubusercontent.com/9788440/33021391-f92fad7a-ce01-11e7-86c0-6e84743427bd.jpg
id: 8
---

İnsanın dünyanın en gelişmiş ve aynı zamanda en zeki canlısı olduğundan, insan psikolojisi üzerine merağım ve araştırmalarım olduğundan
daha önceki yazımda bahsetmiştim. Psikologların ortaya çıkardığı toplumda sık rastlanan ama aynı sıklıkta bilinmeyen psikolojik rahatsızlıklardan, sendromlardan ve fenomenlerden bahsetmeye bu yazımla devam edeceğim.

`Dipnot:` Bu yazı dizisinin birinci bölümü olan Toplum Psikolojisinin Karadelikleri yazıma [buradan](https://erkanceylan.com/2017/11/07/Toplum-Psikolojisinin-Karadelikleri) ulaşabilirsiniz.

![Photo by Aaron Burden on Unsplash](https://user-images.githubusercontent.com/9788440/33021391-f92fad7a-ce01-11e7-86c0-6e84743427bd.jpg)


# Pratfall Etkisi
-----
Elliot Aronson birini neden başkalarından daha çok sevdiğimizin, beynimizin neden bazı kişilerden daha çok hoşlandığının, 
onlara karşı sempatimizi arttırmamızın nedenini ‘Pratfall Efekt’ olarak bulmuştur. Pratfall efekt; kişinin ne kadar mükemmel değilse 
sevilme oranının o kadar artması anlamına gelir.

Hatalar yapan insanları, sakar kişileri, mükemmel olan insanlardan daha çok severiz. Düştüğünde gülüp geçebilen bir insanı hiç 
düşmeyen veya tökezlemeyen insandan daha sempatik bulabiliriz. Beynimiz, hata yapan insanları, mükemmel insanlardan daha sıcak 
ve samimi buluyor. Kaliforniya Üniversitesi psikologlarından Elliot Aronson bu konuyla ilgili bir deney yapmıştır. Deneyde; iki 
grup öğrenciye sorular sorulmuş öğrenciler de bu soruları cevaplamışlardır, cevaplar ses kaydına alınmıştır. Öğrencilerin cevapları 
insanlara dinletildiğinde ikinci gruptan daha çok hoşlandıkları ve onları daha çok sevdikleri görülmüştür. İkinci gruptaki 
öğrenciler; soruları yanıtlarken hatalar yapmışlar, önlerindeki kahveyi dökmüşler ve telaffuz hataları yapmışlardır. Bu hatalar 
insanlara sevimli, içten ve doğal gelmiş, ikinci gruba karşı sempati duymuşlardır. Mükemmellik insanlarla aramıza mesafe koyuyor. 
Mükemmel bir insan samimi gelmediği gibi soğuk ve yapay geliyor.  


![Photo by Jerry Kiesewetter on Unsplash](https://user-images.githubusercontent.com/9788440/33021374-ec9a5fb0-ce01-11e7-954c-fd38dd8c60fd.jpg)

# Hale Etkisi(Halo Effect)
-----

Hale etkisi, ünlü psikolog Edward Thorndike’ın 1920’de yazdığı bir makalede kullandığı terimdi. Hale etkisini kısaca açıklamak 
gerekirse, bir insanla ilgili edindiğimiz genel izlenime bağlı olarak, onun hakkında bilgi sahibi olmadığımız konularda yetkin 
ve iyi görmemizle alakalı bir psikolojik fenomen. Bir örnek vermek gerekirse, bir toplantıda çekici bir kişiyle tanışıyorsunuz. 
Hale etkisine göre, siz bu kişiyi o toplantıdaki diğer insanlara göre, kişiyi henüz çok tanımasanız bile daha iyi kalpli ve daha 
zeki görmeye meyillisinizdir. Maalesef hale etkisinin, eğitim ve yargıda büyük bir rolü var. Örneğin, 1974’te 60 tane erkek 
üniversite öğrencisiyle yapılan bir araştırmada, deneklere kadın öğrenciler tarafından yazılmış kompozisyonlar okutuldu. 
Bu kompozisyonların üçte birinde çekici bir kadın öğrencinin fotoğrafı, üçte birinde ise çok çekici olmayan bir kadın öğrencinin 
fotoğrafı bulunuyordu. Diğerlerinde ise hiç fotoğraf yoktu. Sonuçlar şunu gösteriyordu, erkek öğrenciler çekici kadın öğrencinin 
fotoğrafının bulunduğu kompozisyonlara hep daha yüksek not verdiler. Daha da ilginç olanı ise, eğer kompozisyon kötü yazılmışsa, 
güzel ve çirkin yazar tarafından yazılan kompozisyon arasındaki puanlama daha da artıyordu. Yani, güzel insanlar kötü bir iş 
yapsa bile, çirkin bir kişinin yaptığına göre daha iyi değerlendiriliyordu. Bir de bu fenomenin yargı sistemindeki rolünü düşünün. 
Acaba İtalya’da arkadaşını öldürmekle suçlanan Amerikalı Amanda Marie Knox‘un yargılanma kararının geri çevrilmesinde bu psikolojik 
fenomenin etkisi olabilir mi?


![Photo by Ehimetalor Unuabona on Unsplash](https://user-images.githubusercontent.com/9788440/33021393-fab6c2b4-ce01-11e7-98ba-066f9c5f4998.jpg)

# Ringelmann Etkisi
-----

Bu psikolojik fenomene göre, bir grubun katılımcı sayısı arttıkça, gruptaki her bireyin verimliliği düşer. Halat çekme oyununu 
düşünelim. Halatı tutan ilk üç kişi tüm güçleriyle halata asılırken, eklenen her kişinin eforu, hatta dikkati daha da azalıyor. 
Bu fenomeni ilk defa 1913’te Fransız bir mühendis olan Maximilien Ringelmann keşfediyor. Yani gruptaki birey sayısı arttıkça 
verimliliğin artacağına inanan grup liderleri aslında yanılıyor. Gruba eklenen her yeni kişiyle, grubun etkinliğinin gruba 
olan marjinal katkısı azalıyor. İngilizce’de social loafing (sosyal boş gezme) olarak da adlandırılan bu fenomen, grup dinamiklerinde 
dikkatle incelenen bir durum.

![Photo by rawpixel.com on Unsplash](https://user-images.githubusercontent.com/9788440/33021387-f317922c-ce01-11e7-8c4b-56ec0d82d580.jpg)

# İsim-Harf Etkisi
-----

Bu ilginç psikolojik fenomen, kişinin gizli özgüven veya egotizmini ölçmek için sıkça kullanılan bir testin sonucu. İnsanlar bir 
kelime listesi verildiğinde, genelde kendi isimlerindeki harflerin bulunduğu kelimeleri seçiyor. Bu teste İlk Tercih 
Testi (Initial Preference Task) deniyor. Kişilerin sadece  harflerin bulunduğu bir listeden hızlıca harf seçmeleri 
istendiğinde de kendi isimlerindeki harfleri daha sık tercih ediyorlar. İlginç olan ise, bu araştırmayı takip eden 
bilim adamlarının bazılarının kişilerin iş, eş ve yaşanılacak şehir gibi çok önemli seçimlerinde bile, kendi isimlerindeki 
harflerin bulunduğu yerleri tercih etmeleri. Ancak konunun bu tarafına biraz şüpheli yaklaşmak lazım, sonuçta ya çok fazla 
harfin bulunduğu bir isminiz varsa?

![Photo by Matt Le on Unsplash](https://user-images.githubusercontent.com/9788440/33021397-fc21f858-ce01-11e7-894a-3539083a8519.jpg)

# Kaynakça
-----
Dunning Kruger Etkisi https://en.wikipedia.org/wiki/Dunning%E2%80%93Kruger_effect
İlginç Psikolojik Fenomenler http://pavlovspartner.com/ilginc-psikolojik-fenomenler/
Stockholm Sendromu https://en.wikipedia.org/wiki/Stockholm_syndrome
Muhabbet Teorisi 33 – Sorumluluk https://www.youtube.com/watch?v=t7AJ4Rv8XcI
Seyirci Etkisi https://en.wikipedia.org/wiki/Bystander_effect
Truman Sanrısı https://www.haberler.com/truman-sendromu-nedir-7122480-haberi/

